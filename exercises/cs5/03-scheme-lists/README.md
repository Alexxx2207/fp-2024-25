## Задачи:
#### Списъци:
Дефинирайте следните функции работещи върху списъци:

1\. `(len l)`, която намира дължината на списък

2\. `(repeat n x)`, връща списък с `n` елемента, всеки от който е `x`

3\. `(exists? l p)`, която проверява дали съществува елемент в `l`, за който
е изпълнен предикатът `p`.

4\. `(member? l x)`, която проверява дали елементът `x` се съдържа в списъка `l`
(какво значи "съдържа"?)

5\. `(at n l)`, която връща елементът, намиращ се на позиция `n` (броим от 0)
в списъка `l` или `#f`, ако позицията е извън списъка

6\. `(map f l)`, която прилага `f` върху всеки елемент на списъка `l`

7\. `(filter p l)`, която съставя нов списък, съдържащ само елементите на `l`,
за които е изпълнен предикатът `p`

8\. `(push x l)`, която добавя елемента `x` на края на списъка `l`

9\. `(reverse l)`, която връща списък с елементите на `l` в обратен ред

10\. `(insert x n l)`, която вкарва елемента `x` на позиция `n` в списъка `l`
(ако `n` е след края на `l`, вкарваме `x` накрая)

#### Задачи с foldr:

11\. Дефинирайте функцията `foldr`, такава че `(foldr l op init)` пресмята `(op l[0] (op l[1] (op l[2] ... (op l[n] init) ... )))`
(ако имаме подаден празен списък, резултатът е `init`). Тази функция е аналогична на функцията `accumulate`, която правихме
миналия път.

Използвайки `foldr`, дефинирайте следните функции:


12\. `(sum l)`, която намира сумата на числата в списък

13\. `(forall? p l)`, която връща `#t` или `#f` в зависимост от това дали предикатът `p` е върнал `#t` за всеки елемент на `l`

14\. `(exists? p l)`, която връща `#t` или `#f` в зависимост от това дали предикатът `p` е върнал `#t` за поне един елемент на `l`

15\. `(unique l)`, която превръща всеки няколко последователни срещания на една и съща стойност в списъка в единствено срещане на тази стойност

#### Допълнителни задачи

Дефинирайте функциите:
16\. `(is-bijection-over f items)`, която проверява дали функцията `f` е биекция върху множеството, представено като списък `items` (приемете, че в `items` няма повторения)

17\. `(fixpoints-of-some-func fs xs)`, която връща тези елементи `x` от списъка `xs`, такива че съществува функция `f` от списъка `fs`, така че `(f x)` дава `x`. Мислете си, че `fs` е списък от функции, а `xs` е списък от стойности.
